[
  {
    "aar": "aar1907-10",
    "tekst": "Heerups barndomshjem var en lejlighed på 5. sal ved Nørrebros Runddel. Der sidder i dag en mindeplade ved opgangen. Der var udsigt over Assistens Kirkegården, og Heerup blev tidligt fortrolig med de mange gravsteder for kendte danskere. Hans foretrukne var livet igennem H.C. Andersens grav, som han hvert år opsøgte for at synge fødselsdagssang for den berømte kunstnerkollega. H.C. Andersen var en af Heerups ”helte”, og man kan finde hans karakteristiske profil samt elementer fra eventyr som Den grimme ælling og Kjærestefolkene i mange af Heerups værker. Nørrebro, barndomsårene og fantasien var således stærke inspirationskilder."
  },
  {
    "aar": "aar1910-20",
    "tekst": "Som ung dreng gik Heerup på Charlottegade Skole i årene fra 1913-21. Skolen var ikke Heerups yndlingsbeskæftigelse. Især regning voldte ham vanskeligheder, og han brugte i stedet tiden på at iagttage og tegne sine omgivelser. De tidligste tegninger, vi har fra Heerups hånd, stammer fra 1917-20, og forestiller bl.a. en fugl, en soldat og onklens hund Rørbus."
  },
  {
    "aar": "aar1920-30",
    "tekst": "Den unge Heerup var allerede da optaget af at blive en rigtig kunstner, og Sankt Hans aften 1924 maler han sit allerførste oliemaleri. ”Ulvedalsegen”, som han kaldte det, blev til for foden af en af Dyrehavens gamle ege, og var for Heerup synonymt med hans egen kunstneriske fødsel. Derfor fejrede han også 10, 15, 20, 25 og 30 års jubilæet med manér. Så sent som i 1969 maler han desuden ”Drengen i Ulvedalsegen”, hvor han genskaber oplevelsen med modne kunstneriske øjne og ekspressiv kolorit. Mindet om de første erfaringer med maleriet var stærkt hos Heerup."
  },
  {
    "aar": "aar1930-40",
    "tekst": "Skraldemodellerne var udtryk for Heerups enorme skabertrang og kærlighed til selv de mest undseelige materialers liv og sjæl. Han udforsker på dette tidspunkt en lang række forskellige teknikker og materialer. I 1930 hugger han f.eks. sit første værk i sten: Et 16 x 16 cm marmorrelief af Sera i profil, lavet med skruetrækker og hammer og indrammet af gamle bræddestumper i forskellige farver. "
  },
  {
    "aar": "aar1940-50",
    "tekst": "For Heerup er årene omkring 2. verdenskrig frugtbare. Hans grafiske produktion tager fart, og særligt farvegrafikken udforskes og udvikles under krigen. Trykket Skraldevognen fra 1943 er et bemærkelsesværdigt dystert eksempel. Her personificeres døden i en vognkusk, hvis lad er fyldt med skrald og sammenpressede menneskekroppe. "
  },
  {
    "aar": "aar1950-60",
    "tekst": "I det lille format arbejder han med plakater, bomærker, katalogforsider og endda frimærker. Også børne- og sangbøger kaster han sig over. Skralle og Kladde fra 1942 er skrevet til og om børnene Ole og Nanna, og barneuniverset er en formidabel legeplads for Heerup, som senere også kreerer bogen Nis og Nutte samt en burlesk børnebog om Mozart, der først udgives efter hans død. Også sangbogen Fløjte Huggas Billedbog fra 1953, som indeholder en række af Heerups mange musikkompositioner i tæt sammenhæng med tekst og billeder, viser en finurlig interesse i barnets univers."
  },
  {
    "aar": "aar1960-70",
    "tekst": "Heerup er nu en moden kunstner i sin egen ret med udbredelse herhjemme og internationalt. Sammen med vennen Carl-Henning Pedersen vælges han til at repræsentere Danmark ved Biennalen i Venedig i 1962, og han deltager i store udenlandske udstillinger som Verdensudstillingen i New York i 1964, Biennalen i Sau Paulo i 1965 og Moderna Museet i Stockholm i 1967 samt en omfattende vandreudstilling af CoBrA kunst i USA."
  },
  {
    "aar": "aar1970-80",
    "tekst": " 1972 bliver Heerup endelig anerkendt som ”hel” kunstner. Ikke billedhugger alene, ej heller eksklusivt maler. Han bliver for anden gang valgt til at repræsentere Danmark på Venedig Biennalen, denne gang både med malerier, skulptur og grafik. "
  },
  {
    "aar": "aar1980-83",
    "tekst": "Heerup var vitalist. Han mistede aldrig forbindelsen til jorden, himlen, eller solen. Tværtimod mente han, at han skyldte naturen at bade, hvis det var badevejr eller altid at sidde, hvor solen var.Blot nogle få år senere malede han sit sidste maleri derhjemme og siden hen enkelte oliekridttegninger på plejehjemmet, hvor han tilbragte den sidste tid frem til sin død i 1993. Den 5. juni blev han begravet på Assistens Kirkegården, hvor han som lille dreng havde opsøgt sine forbilleder og tilbragt mange timer."
  }
]
